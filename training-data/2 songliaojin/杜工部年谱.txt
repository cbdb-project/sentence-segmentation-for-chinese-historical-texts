
杜工部年谱 

　　《杜工部年谱》一卷，宋赵子栎撰。子栎字梦授，太祖六世孙，元佑六年进士，绍兴中官至宝文阁直学士，事迹具《宋史》本传。子栎与鲁訔均绍兴中人。然子栎撰此谱时，似未见訔《谱》。故篇中惟辨吕大防谓甫生于先天元年之误。考宋人所作甫年谱，又有蔡兴中、黄鹤二家，皆以甫五十九岁为大历庚戌。独子栎持异议，以为卒于辛亥之冬。不知辛亥甫年六十矣。且子栎以《五年庚戌晚秋长河送李十二》为甫绝笔。甫生平著述不辍，若以六年冬暴疾卒，何至一年之内竟无一诗，此又其不确之证也。其所援引亦简略，不及鲁《谱》之详。以其旧本而存之，以备参考焉尔。

 

杜工部年谱

　　吕汲公大防为杜诗年谱，其说以谓次第其出处之岁月，畧见其为文之时，得以考其辞力，少而鋭壮，而肆老而严者如此。窃尝深考其谱，以为甫生于睿宗先天元年壬子，而甫实生于开元元年癸丑。以为甫没于大厯五年庚戌，而甫实没于大厯六年辛亥。其推甫生没所值纪年与夫纪年所值甲子，皆有一岁之差，且多疎畧，今輙为订正，而稍补其阙，俾观者得以考焉。 

　　明皇开元元年癸丑 

　　按天寳十载，公年三十九，奏三大礼赋表云：“生陛下淳朴之俗，行四十载逆数之甫。”是年生。旧谱甫生先天癸丑，奏赋天寳十三载，十三载年四十三，十载亦年四十矣。

　　开元三年乙夘 

　　《夔峡观公孙弟子舞劔器诗》序云：“开元三年，余尚童稚，于郾城观公孙氏舞劔器。” 

　　开元七年已未 

　　《壮游诗》云：“七龄思即壮。”《进鵰赋表》云：“自七岁所缀诗笔。”甫作诗起七岁。 

　　开元九年辛酉 

　　《壮游诗》云：“九龄书大字，有作成一囊。” 

　　开元十四年丙寅 

　　《壮游诗》云：“往昔十四五。” 

　　开元十五年丁夘 

　　甫年十五，后有《百忧集行》云：“忆年十五心尚孩。” 

　　开元二十三年乙亥 

　　有《开元皇帝皇甫淑妃神道碑》云：“野老何知斯文见托。”甫时白衣。 

　　开元二十五年丁丑 

　　《壮游诗》云：“忤下考功第。”唐初考功试进士。 

　　开元二十六年戊寅 

　　春，以考功轻徙礼部，以春官侍郎主之。甫下考功第，盖是年春也。

　　开元二十八年庚辰 

　　按栁芳唐厯开元二十八年，天下雄富，西京米价不盈二百，绢亦如之。东由汴宋，西歴岐鳯，夹路列店，陈酒馔待客，行人万里不持寸刄。《忆昔诗》云：“忆昔开元全盛日，小邑犹藏万家室。稻米流脂粟米白，公私仓廪皆丰实。九州岛道路无豺虎，逺行不劳吉日出。”乃其时也。 

　　开元二十九年辛巳 

　　是年甫有《祭杜预文》云：“十三叶孙甫谨以寒食之奠，昭告于先祖，晋镇南大将军当阳成侯预，葬龟洛偃师首阳山南，甫祭于洛之首阳。” 

　　天寳元年壬午 

　　《集》有天寳初南曹小司冦为山之作，时年三十。 

　　天寳三载甲申 

　　正月丙申朔，诏改年曰载。 

　　天寳六载丁亥 

　　诏天下有一艺诣毂下。时李林甫相国命尚书省试皆下之，遂贺野无遗贤于庭。其年甫、元结皆应诏而退。 

　　天寳九载庚寅 

　　秋七月置广文馆于国子监，以郑虔为博士，赠郑虔《醉时歌》云：“广文先生官独冷。”是年秋后所作也。 

　　天寳十载辛夘 

　　《明皇纪》：“天寳十载春正月，朝见太清宫，朝飨太庙及有事于南郊。”甫上三大礼赋，授河西尉改右卫率府胄。曹史谓甫天寳十三载献赋，而考《明皇纪》，十三载至自华清朝献太清宫，未尝郊庙行三大礼，当以《明皇纪》为证。 

　　天寳十一载壬辰 

　　《除夕曲江族弟杜位宅守岁》云：“守岁阿戎家。”云云，甫年四十，献岁年四十一，位弟字戎，甫从弟，李林甫壻，宅近曲江。《浣花寄位》云：“玉垒题诗心绪乱，何时更得曲江游。” 

　　天寳十三载甲午 

　　《上韦左相诗》：“鳯厯轩辕纪，龙飞四十春。”玄宗即位四十二载，故云。玄宗西岳太华碑曰：“天寳十二载癸巳，甫进封岳表，杜陵诸生年过四十。”丞相国忠《今春二月丁丑陟司空赋》曰：“维岳克生，司空则赋。”当在是载，甫是年四十二，故曰年过四十。 

　　天寳十四载乙未 

　　是年十一月初，自京赴奉先，有奉先县《咏懐诗》，是月有禄山之乱。 

　　至徳元载丙申 

　　是年肃宗即位，改至徳元载。夏五月，甫避冦左冯翊，逆旅鄜畤有《白水髙斋三川观涨诗》。六月禄山入潼闗，明皇西幸，七月肃宗即位灵武，甫自鄜挺身赴朝廷，渐北至彭衙行，遂陷贼中、冬有《悲陈陶悲青坂哀王孙诗》。 

　　至徳二载丁酉 

　　其春犹陷贼，作《曲江行》：“春望忆幼子。”贼退，窜归鳯翔，拜左拾遗。房管败陈陶，甫上疏救之，有荐岑参谢口勅放推问状，八月墨制放往鄜州，有别贾严二阁老，北征徒步归行羌村诗。 

　　干元元年戊戌 

　　夏六月出为华州司功，其秋有试进士策，代华牧郭使君论，残冦状、时有《留花门洗兵马诗》。 

　　干元二年已亥 

　　元年九月九，节度兵讨庆绪于邺城，遂溃。三月官军败滏水，甫有《新安吏》《石壕吏》《新婚别》《垂老别》《无家别》，甫时华州司功叅军，闗辅饥弃官西去，度陇客，《秦亭立秋后诗》云：“惆怅年半百。”甫年四十七，冬十月发秦州，初至赤谷南，至铁堂峡，遂践同谷城积草岭鳯皇台。 

　　上元元年庚子 

　　《成都西郭草堂诗》云：“经营上元始。”即其时也，有《浣花卜居》《狂夫有客南邻谩》《与王侍御抡》《邀髙蜀州适》诗。 

　　上元二年辛丑 

　　是年在蜀郡，有《百忧集行》云：“即今倐忽巳五十。”按是年年四十九，有《杜鹃行》《石犀行》《古柏行》《病柏》《病橘》《枯椶》《枯柟》诗，《代宗纪》：“上元二年九月壬寅，诏剔上元号，独曰元年月以斗建命之，以建子起岁。”草堂即事荒村建子月，又《戱赠友诗》：“元年建巳月，郎有焦校书。元年建巳月，官有王司直。”其年太子少保邺国公崔光逺为成都尹，剑南节度会东川叚子璋杀其节度李奂，走成都，光逺命花惊定平之，甫有《赠花卿歌》，光逺死，其月廷命严武。 

　　寳应元年壬寅 

　　严武是春开府成都，甫有《严中丞枉驾浣花草堂》《仲夏严中丞见过》之作，《草堂诗》云：“断手寳应年。”即其时也，甫与严武巴西相别。其冬甫游射洪陈拾遗草堂，南至通泉县，还梓州。 

　　代宗广徳元年癸夘 

　　其春甫有《登梓州城楼》，又西北游涪城，夏还。有《梓城南楼陪赵侍御诗》，九月有《祭房相公文》，其秋入阆中，其冬有《放船江上诗》，甫巴西闻收京阙，有《送班司马入京诗》。其年，代宗幸陜，有《忆昔诗》云：“得不哀痛尘再蒙。”自天寳十四载至此九年，玄宗幸蜀，代宗又幸陜，故曰尘再蒙，甫年五十一。 

　　广徳二年甲辰 

　　严武再镇蜀，甫赠诗云：“殊方又喜故人来。”除京兆功曺不赴。武辟剑南叅谋检校工部员外郎，阆涂中赠武诗：“得归茅屋赴成都，直为文翁再剖符。”其夏至蜀，有《公堂扬旗和严武早秋诗》，《扬旗诗》云：“二州陷犬戎。”一本作三州，《代宗纪》：“吐蕃陷松维二州，栁芳厯粮运絶，西川节度髙适不能军，吐蕃陷松维保三州。”甫年五十二。 

　　永泰元年乙巳 

　　其春饮郑公堂，四月严武死，有《哭严仆射归榇诗》。 

　　大厯元年丙午 

　　二月，杜鸿渐镇蜀，甫厌蜀思吴，成都乱遂南游东川，至夔峡浮家戎江，渝州候严六侍御，题忠州龙兴寺诗。 

　　大厯二年丁未 

　　有《云安立春诗》放船下峡，初宅瀼西，有《赤甲盐东屯白帝诗》，其年十月十九，有《观公孙大娘弟子舞剑器诗》云：“五十年间似反掌。”自开元三载相去五十三年，甫年五十五。 

　　大厯三年戊申 

　　正月旦有《太岁日诗》，正月甲子放船下峡，留峡州之上牢，下牢过荆州之松滋，有《荆南秋日诗》：“九钻巴噀火，三蛰楚祠雷。”自庚子卜筑剑外巴道及丙午逆旅云安，云安楚地，移居公安，歴石首刘郎浦，其冬至湘潭，有《岳阳楼》《岁晏行》。 

　　大厯四年已酉 

　　有《岳阳洞庭湖》《青草湖湘夫人祠》《乔口道林岳麓二寺》诗。 

　　大厯五年庚戌 

　　髙适干元中刺蜀州，永泰元年卒，至大厯五年实六年矣。是年庚戌，甫年五十八，正月追酬髙蜀州人日寄汉中王瑀敬昭州超先。二月，湖南屯将臧玠犯长沙，甫发潭州，泝湘宿凿石浦，过津口，次空灵岸宿石花戍，过衡山回棹至衡东南邑曰耒阳。有《呈聂令诗》，或谓甫絶笔耒阳之夏，然耒阳古体之后，律诗尚尽一秋，《晚秋长沙送李十二》曰：“与子避地西康州，洞庭相逢十二秋。”类此者多。 

　　大厯六年辛亥 

　　甫其冬北征弃魄巴陵，元稹志劔南两川节度，严武状公工部员外叅谋军事，旋弃去，扁舟下荆楚间，竟以寓卒，旅殡岳阳，享年五十九。或谓游耒阳江上宿酒家，是夕江水泛涨，为水漂涨，聂令堆空土为坟，或谓聂令馈白酒牛■〈炙，肉代火〉，胀饫而死，皆不可信。

